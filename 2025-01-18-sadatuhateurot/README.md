## 100 000€-ne portfell!
_Avaldatud 18.01.2025_

Minu jaoks jõudis sellel reedel kätte üks oluline verstapost - minu investeerimisportfelli väärtus ületas 
esmakordselt **100 000€** piiri! 

Üldiselt räägitakse, et esimesed 100k on kõige raskem ja see võtvat 25% ajast teekonnal miljonini.

![100 000€ portfell](./chart.svg?sanitize=true)

Põhimõtteliselt olen ma siiani väga rahul oma investeerimisteekonnaga. Eks vigu on tehtud palju, kuid
tahavaatepeeglist vaadates ongi kõik palju selgem. Sellel hetkel kui mõni valik sai tehtud, oli selle valiku 
tegemine palju keerulisem. Muidugi, öeldakse ka, et ainult vigadest on võimalik õppida. 

## Vaatame rahakotti ka?

| Ticker                                        | Kogus | Soetushind | Hind praegu | Kasum protsentuaalselt | Kasum     | Väärtus     | Osakaal portfellist |
|-----------------------------------------------|-------|------------|-------------|------------------------|-----------|-------------|---------------------|
| ABBV                                          | 44    | $163.43    | $171.56     | 4.98%                  | €347.40   | €7,330.20   | 7.33%               |
| BRKB                                          | 15    | $307.97    | $467.95     | 51.95%                 | €2,330.26 | €6,816.13   | 6.81%               |
| GOOG                                          | 30    | $124.45    | $197.55     | 58.74%                 | €2,129.54 | €5,755.00   | 5.75%               |
| LMT                                           | 15    | $464.72    | $490.32     | 5.51%                  | €372.84   | €7,141.97   | 7.14%               |
| LTC                                           | 130   | $30.80     | $34.93      | 13.42%                 | €521.85   | €4,409.50   | 4.41%               |
| MAIN                                          | 118   | $45.35     | $60.04      | 32.39%                 | €1,683.08 | €6,879.70   | 6.88%               |
| MMM                                           | 50    | $114.52    | $141.03     | 23.15%                 | €1,287.39 | €6,847.45   | 6.85%               |
| MO                                            | 185   | $40.56     | $51.86      | 27.86%                 | €2,030.01 | €9,316.47   | 9.31%               |
| MSFT                                          | 30    | $356.16    | $429.03     | 20.46%                 | €2,122.75 | €12,498.45  | 12.49%              |
| NVDA                                          | 20    | $141.05    | $137.71     | -2.37%                 | -€64.89   | €2,674.50   | 2.67%               |
| O                                             | 175   | $52.50     | $54.62      | 4.03%                  | €359.78   | €9,281.90   | 9.28%               |
| PFE                                           | 269   | $28.39     | $26.30      | -7.35%                 | -€545.01  | €6,869.97   | 6.87%               |
| PG                                            | 50    | $171.46    | $161.13     | -6.02%                 | -€501.55  | €7,823.36   | 7.82%               |
| VZ                                            | 100   | $40.43     | $38.78      | -4.08%                 | -€160.23  | €3,765.78   | 3.76%               |
|                                               |       |            |             |                        |           |             |                     |
| LHV Group 10.5% allutatud võlakiri 29.09.2033 | 2     | 1 000.00   | 1 201.42    | 20.14%                 | €402.84   | €2,402.84   | 2.40%               |
| Vaba raha                                     |       |            |             |                        |           | €216.13     | 0.23%               |
| Kokku                                         |       |            |             |                        |           | €100,029.35 |                     |


Praegu panustan ma palju **Google'isse** ja **Microsofti**. Põhjus on lihtne - AI ja pilveteenused. Kuna Microsoftil 
on suur osalus OpenAI's siis on just MSFT portfelli suurima osakaaluga. Ma usun, et
need firmad on tulevikus väga olulised ja nende kasvupotentsiaal on suur. Niisamuti on selles nimekirjas
ka **NVIDIA**. Kuigi see võimalus on, et AI mull millalgi lõhkeb, siis usun, et AI väljavaated on nii suured, et
sealt ei kao märkimisväärne osa turuväärtusest kauaks. Kui turul tekib korrektsioon, siis on ilmselt mõistlik oma 
AI portfelli suurendada.

### Dividendid ?

Seekord ma dividendidest suurt kokkuvõtet ei tee, sest tahtsin rõhu jätta **100 000€** verstapostile. :)

Aga mu tabelid näitavad, et mu passiivne sissetulek on keskmiselt hetkel **~267.79€** kuus, koos LHV võlakirjadega.

Teistpidi arvutades tähendab see, et kui ma jalad seinale paneks, siis teeniks ma iga **2** tunni ja **42** minuti 
tagant ühe euro puhtalt kätte. 

### Palju Dividendiinsener üldse kokku väärt on?

Minu puhasväärtus on hetkel kuskil **207323€**. Selle summa saaksin siis kui ma oma maise vara, korteri ja aktsiad maha 
müüksin ning kõik laenud tagasi maksaksin. Sinna summa sisse ma ei arvesta samuti Tulevas tiksuvat (II samba) 
pensionifondi, mis on minujaoks rohkem selline ilus number kui päris raha, aga teeb tublit tõusu sellegipoolest. 
Lisaks pole ma arvestanud sinna viimaste aastate korterihinna tõusu, vaid see seisab mul paigal selle hindamisakti 
hinna järgi, mis tehtud sai korteriostu ajal 2018. aastal. Igasugu muud kodutehnikat ja kulla ning hõbedavarusid ma 
samuti ei viitsi arvestada, mis potentsiaalselt seda väärtust tõstaksid kui peaks garaažimüügi tegema.
