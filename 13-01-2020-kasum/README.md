## Inseneri aktsiaportfell tõusis veepinnale!
_Avaldatud 13.01.2020_

![Kaader filmist Wolf of Wallstreet](./wolfofwallstreet.jpg)

### Avan šampuse! 
Vaid kaks päeva jõudis mööduda eelmises postituses tehtud ennustusest, kus ma mainisin, et ilmselt olen varsti kokkuvõttes plussis, kui pärast tänast rallit kokkuvõtet tehes pean 
eufooriaga tõdema, et mu investeerimisteekond on lõppkokkuvõttes läbi aegade arvestuses positiivne. Aktsiaportfell näitab hetkel **27873.03 EUR**.
Täna on suurimaks tõusjaks olnud mu portfellis Albemarle Corp, mis hetkel näitab rohelist **+4.45%** võrra. Portfell ise on tõusnud **$400**+ võrra täna. 

### Kuidas seda üldse arvutada, kui portfellis on sadu tehinguid, dividendide laekumisi ja teenustasusid?

Investeerimiskontol on selleks lihtne viis ignoreerida praktiliselt kõiki tehinguid ja vaadata ainult sisse tulnud raha, välja võetud raha ning praegust seisu. Kõik ülejäänud 
tehingud ei oma tähtsust, kuna sisalduvad juba eelmainitud arvudes. (Arvestades, et sul tõesti on investeerimiskonto, mille kaudu sa tavatehinguid ega oste pole teinud.)

1) Arvuta kogu ajaloo laekunud maksete ja väljunud maksete vahe. 
Minu puhul näeks see välja nii aastast 2012:
```
(Kontole laekunud raha)49113.30 - (Kontolt välja makstud raha)21697 = 27416.3€
```

See number näitab seda kui palju sul oleks raha kui sa poleks kunagi ühtegi tehingut teinud ja oleks lihtsalt raha seisma pannud kontole. Samuti pole sinna lisatud ühtegi 
intressi ega dividendi. Kui sa kunagi pole raha investeerimiskontolt välja võtnud, siis kontolt välja makstud raha osa peakski olema lihtsalt **0**, ning seega see 
vahe võrduks kontole sissemakstud summaga. See on sinu nö nulljoon. Kui su konto koguväärtus on alla selle numbri, siis on su investeerimistegevus toonud sulle kahjumit,
kui üle selle, siis oled teeninud kasumit.


2) Lahuta eelmises punktis arvutatud nulljoon praegusest konto seisust.  

Näiteks minu puhul näeks see välja:
```
27892 - 27416.3 = 475.7€
```

Mina saingi nüüd üle pikkade aastate esimest korda näha kontol kasumit, ning lausa 475€ suuruses 


PS: Kui on tahtmine kommenteerida, siis saab seda teha Github'i konto abil [siin](https://github.com/dividendiinsener/blog/issues/2)
