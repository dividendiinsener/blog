## Oktoobri kokkuvõte
_Avaldatud 01.11.2020_

### Kiire ülevaade

Turud jooksevad külgsuunas ja lähenevad USA presidendivalimised on toonud kuu lõpuks tagasi negatiivse fooni.
Kuigi kuu keskel võisin veel paarituhande dollarilise plussiga kiidelda, siis kuu lõpuks oli kasum minema löödud
ja mu portfelli haaras kahjum.

Kuna lähiajal on plaanis suur väljaminek teha ja auto osta, siis mõned kuud ei jõua mu dividendiportfelli uut raha.

### Vaatame rahakotti ka?
Minu aktsiaportfell oli esimese novembri seisuga selline:

| Ticker | Hind | Ostuhind        | Kogus    | Muutus         | Kasum       | Väärtus    |
|------|--------|-----------------|----------|----------------|-------------|------------|
| LTC  | 33.01   | 43.12   | 108 | -23.45% | -$1,091.88 | $3,565.08  |
| MAIN | 27.39   | 33.46   | 163 | -18.14% | -$989.41   | $4,464.57  |
| O    | 57.86   | 66.17   | 68  | -12.56% | -$565.08   | $3,934.48  |
| INTC | 44.28   | 46.47   | 59  | -4.71%  | -$129.21   | $2,612.52  |
| LMT  | 350.13  | 382.66  | 7   | -8.50%  | -$227.71   | $2,450.91  |
| ED   | 78.49   | 86.3    | 20  | -9.05%  | -$156.20   | $1,569.80  |
| ALB  | 93.21   | 65.88   | 44  | 41.48%  | $1,202.52  | $4,101.24  |
| GOOG | 1621.01 | 1080.11 | 1   | 50.08%  | $540.90    | $1,621.01  |
| CB   | 129.91  | 150.92  | 14  | -13.92% | -$294.14   | $1,818.74  |
| PG   | 137.1   | 118.76  | 36  | 15.44%  | $660.24    | $4,935.60  |
| SYY  | 55.31   | 39      | 30  | 41.82%  | $489.30    | $1,659.30  |
| CAT  | 157.05  | 147.6   | 17  | 6.40%   | $160.65    | $2,669.85  |

| Kasum | Väärtus |
| ----- | ------- |
| -$400.02 | $35,403.10 |

### Kuidas mu passiivne sissetulek välja näeb?

Minu dividendide jaotus on hetkel selline. Siin ei ole konkreetset aastat, see tabel näitab pigem kuidas dividendide 
laekumine jaguneb kui firmad seda stabiilselt maksaksid. (Tulemusest on juba maha arvestatud **15%** USA dividendidelt kinnipeetav tulumaks)

![Laekuvad dividendid kuus](./dividendid.svg?sanitize=true)

Keskmiselt teeb see **~84.8€** kuus. 
 
Mõni firma, nagu MAIN, maksab veel lisaks igakuisele dividendile ka korra poolaastas mingisugust eridividendi. 
See pole mul veel sisse arvestatud siia tabelisse ja ei teagi, kas ta kriisi ajal midagi nüüd maksab või pigem hoiab 
raha tagavaraks.

Seekord tuli oktoobris **~81.8€** puhast passiivset rõõmu, dividende.

### Palju Dividendiinsener üldse kokku väärt on?

Minu puhasväärtus on hetkel kuskil **83127€**. Selle summa saaksin siis kui ma oma maise vara, korteri ja aktsiad maha 
müüksin ning kõik laenud tagasi maksaksin. Sinna summa sisse ma ei arvesta Tulevas tiksuvat pensionifondi,
mis on minujaoks rohkem selline ilus number kui päris raha, aga teeb tublit tõusu sellegipoolest. Lisaks pole ma 
arvestanud sinna viimaste aastate korterihinna tõusu, vaid see seisab mul paigal selle hindamisakti hinna järgi, 
mis viimati tehtud sai. Igasugu muud kodutehnikat ja kulla ning hõbedavarusid ma samuti ei viitsi arvestada, 
mis potentsiaalselt seda väärtust tõstaksid kui peaks garaažimüügi tegema. 

PS: Kui on tahtmine kommenteerida, siis saab seda teha Github'i konto abil [siin](https://github.com/dividendiinsener/blog/issues/13)
