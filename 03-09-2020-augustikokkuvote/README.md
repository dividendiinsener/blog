## Augusti kokkuvõte
_Avaldatud 03.09.2020_

### Kiire ülevaade

August tõi turgudele tõusu ja mu kahjum muutus kasumiks. Ostsin omale portfelli **$CAT** (Caterpillar) aktsia.

### Vaatame rahakotti ka?
Minu aktsiaportfell oli esimese septembri seisuga selline:

| Ticker | Hind | Ostuhind        | Kogus    | Muutus         | Kasum       | Väärtus    |
|------|---------|----------------|----------|----------------|-------------|------------|
| LTC  | 37.3    | 43.12          | 108      | -13.50%        | -$628.56    | $4,028.40  |
| MAIN | 30.58   | 33.46          | 163      | -8.61%         | -$469.44    | $4,984.54  |
| O    | 63.54   | 66.17          | 68       | -3.97%         | -$178.84    | $4,320.72  |
| INTC | 52.25   | 46.47          | 59       | 12.44%         | $341.02     | $3,082.75  |
| LMT  | 398.07  | 382.66         | 7        | 4.03%          | $107.87     | $2,786.49  |
| ED   | 72.23   | 86.3           | 20       | -16.30%        | -$281.40    | $1,444.60  |
| ALB  | 99.65   | 65.88          | 44       | 51.26%         | $1,485.88   | $4,384.60  |
| GOOG | 1728.28 | 1080.11        | 1        | 60.01%         | $648.17     | $1,728.28  |
| CB   | 125.83  | 150.92         | 14       | -16.62%        | -$351.26    | $1,761.62  |
| PG   | 140.51  | 118.76         | 36       | 18.31%         | $783.00     | $5,058.36  |
| SYY  | 60.84   | 39             | 30       | 56.00%         | $655.20     | $1,825.20  |
| CAT  | 149.27  | 147.6          | 17       | 1.13%          | $28.39      | $2,537.59  |

| Kasum | Väärtus |
| ----- | ------- |
| $2,140.03 | $37,943.15 |

Augustis oli turu meeleolu positiivne. Tehnoloogiasektoris isegi kohati eufooriline. Nii muutus mu juulis märgitud
kahjum jälle kasumiks. 

### NVidia müük oli liiga varajane

Juunis müüsin NVDA maha ja juba kahetsen. Nimelt on NVDA kõvasti koos muu tehnoloogiaga rallinud ja kuigi ma sain
sealt oma **107%** kasumit, siis praegu oleks saanud võtta juba **200%** kasumit. Aga õnneks pakub USA turg meeletult taolisi
võimalusi ja ei tasu jääda pikemalt kahetsema, et miski maha sai magatud. Alati tuleb järgmine võimalus. Praegu mul 
peale Google ühtegi muud sellist aktsiat siiski pole, mida ma hoian puhtalt hinna tõusu pärast ja mis dividendi ei maksa.    

### Kuidas mu passiivne sissetulek välja näeb?

Minu dividendide jaotus on hetkel selline. Siin ei ole konkreetset aastat, see tabel näitab pigem kuidas dividendide 
laekumine jaguneb kui firmad seda stabiilselt maksaksid. (Tulemusest on juba maha arvestatud **15%** USA dividendidelt kinnipeetav tulumaks)

![Laekuvad dividendid kuus](./dividendid.svg?sanitize=true)

Keskmiselt teeb see **~83.5€** kuus. Nõrgenev dollar viis natuke minema ja **$CAT** ost tõi dividende juurde.
 
Mõni firma, nagu MAIN, maksab veel lisaks igakuisele dividendile ka korra poolaastas mingisugust eridividendi. 
See pole mul veel sisse arvestatud siia tabelisse ja ei teagi, kas ta kriisi ajal midagi nüüd maksab või pigem hoiab 
raha tagavaraks.

Seekord tuli augustis **~70.56€** puhast passiivset rõõmu, dividende.

### Palju Dividendiinsener üldse kokku väärt on?

Minu puhasväärtus on hetkel kuskil **79700€**. Selle summa saaksin siis kui ma oma maise vara, korteri ja aktsiad maha 
müüksin ning kõik laenud tagasi maksaksin. Sinna summa sisse ma ei arvesta Tulevas tiksuvat pensionifondi,
mis on minujaoks rohkem selline ilus number kui päris raha, aga teeb tublit tõusu sellegipoolest. Lisaks pole ma 
arvestanud sinna viimaste aastate korterihinna tõusu, vaid see seisab mul paigal selle hindamisakti hinna järgi, 
mis viimati tehtud sai. Igasugu muud kodutehnikat ja kulla ning hõbedavarusid ma samuti ei viitsi arvestada, 
mis potentsiaalselt seda väärtust tõstaksid kui peaks garaažimüügi tegema. 

PS: Kui on tahtmine kommenteerida, siis saab seda teha Github'i konto abil [siin](https://github.com/dividendiinsener/blog/issues/11)
