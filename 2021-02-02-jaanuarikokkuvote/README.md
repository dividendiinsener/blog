## Jaanuari kokkuvõte 
_Avaldatud 02.02.2021_

### Kiire ülevaade

Jaanuaris olid turud võrdlemisi volatiilsed ja kõige rohkem tähelepanu sai ilmselt GME short squeeze ja 
Wallstreetbetsi mäss riskifondide vastu, millest ma pikemalt kirjutama ei hakka, sest terve internet on juba antud 
teema läbi mälunud iga nurga alt. Õhus oli tunda üldist ärevust nii USA presidendi ametisse vannutamisega seoses 
kui ka sellele eelneva mässuga Washingtonis. Kõik eelnev pani mind natuke mõtlema, et kas aktsiaturu pidu veel 
jätkub või on millalgi oodata ka soodukat börsil.

### Vaatame rahakotti ka?

Tegin mitu liigutust, mis pole päris tavalised minu jaoks. Esiteks müüsin maha kahes osas oma **⅔** Albemarle (**$ALB**)
aktsiatest, mis olid lühikese ajaga väga palju tõusnud. Usun, et Albemarle tugev tõus oli otseselt seotud optimismiga
elektriautode sektoris, eriti Tesla ja Nioga. See tuleneb sellest, et Albemarle on üks maailma suurimaid liitiumitootjaid
ja see on üks oluline komponent elektriautode akudes. Seega pakun, et kui see elektriautode optimism taandub, tekib ka 
Albemarlele müügisurve. Mitte, et ma nii väga üritaks turgu ajastada, aga leidsin, et võrdlemisi hõredaks venitatud 
dividendid antud aktsiahinna juures polnud enam nii hea diil minu eesmärkide juures ja seega mõtlesin, et saan kuskilt 
mujalt vähe paremat dividendi teenida jättes endale kätte umbkaudselt samas vääringus aktsiaid nagu ostes oli.

Teiseks müüsin täielikult maha täielikult Chubb'i (**$CB**) kindlustusfirma ligikaudselt sama hinnaga, mis see ostetud sai. 
Selle käigu juures motiveeris mind kõige rohkem hoopis eesmärk tekitada omale vaba raha, et turult oodata paremat võimalust 
siseneda juhuks kui lähiajal selliseid võimalusi tekib. Chubb oli selline must lammas mu portfellis, mille 
*perfoormansiga* ma rahul polnud, kuna tõusu sealt ei tulnud ja dividenditõus oli väike. Otseselt ma polekski võibolla 
tahtnud teda müüa, aga kui mul oli vaja üks aktsia oma portfellist, millest ma pean nüüd lahti laskma, siis teised 
lihtsalt tundusid mu jaoks natuke perspektiivikamad.

Kolmandaks ostsin oma portfelli MasterCardi (**$MA**). **$MA** ja **$V** (Visa) juures köidab mind kõige rohkem nii
aktsiahinna kui ka dividendi järjepidev kasv läbi aastate. Antud juhul otsustasin **$MA** kasuks, kuid tulevikus 
ilmselt ostan ka omale väikse portsu **$V**-d. Mõlemal on võrdlemisi madal dividendimäär **~0.5%**, kuid pidev tugev kasv
suurendab seda pikaloomulise hoidja jaoks märgatavalt.

Minu aktsiaportfell oli esimese veebruari seisuga selline:

| Ticker | Hind | Ostuhind        | Kogus    | Muutus         | Kasum       | Väärtus    |
|------|---------|----------------|----------|----------------|-------------|------------|
| LTC  | 39.48   | 43.12          | 108      | -8.44%         | -$393.12    | $4,263.84  |
| MAIN | 32.27   | 33.46          | 163      | -3.56%         | -$193.97    | $5,260.01  |
| O    | 59.83   | 66.17          | 68       | -9.58%         | -$431.12    | $4,068.44  |
| INTC | 56.98   | 46.47          | 59       | 22.62%         | $620.09     | $3,361.82  |
| LMT  | 325.42  | 368.33         | 14       | -11.65%        | -$600.74    | $4,555.88  |
| ED   | 71.54   | 86.3           | 20       | -17.10%        | -$295.20    | $1,430.80  |
| ALB  | 167.25  | 65.88          | 15       | 153.87%        | $1,520.55   | $2,508.75  |
| GOOG | 1908.97 | 1080.11        | 1        | 76.74%         | $828.86     | $1,908.97  |
| PG   | 129.49  | 118.76         | 36       | 9.04%          | $386.28     | $4,661.64  |
| SYY  | 72.37   | 39             | 30       | 85.56%         | $1,001.10   | $2,171.10  |
| MA   | 320.95  | 351.17         | 7        | -8.61%         | -$211.54    | $2,246.65  |
| CAT  | 184.59  | 147.6          | 17       | 25.06%         | $628.83     | $3,138.03  |
|      |         |                |          |                | $2,860.02   | $39,575.93 |
|      |         |                |          |                | €2,369.14   | €32,783.32 |

| Kasum | Väärtus | Vaba raha portfellis  | Väärtus kokku |
| ----- | ------- | --------------------- | ------------- |
| $2,860   | $39,575 | $5,058       |  $44,459              |
| 2,369€   | 32,783€ | 4,209€       |  36,992€        |




### Kuidas mu passiivne sissetulek välja näeb?

Minu dividendide jaotus on hetkel selline. Siin ei ole konkreetset aastat, see tabel näitab pigem kuidas dividendide 
laekumine jaguneb kui firmad seda stabiilselt maksaksid. (Tulemusest on juba maha arvestatud **15%** USA dividendidelt kinnipeetav tulumaks)

![Laekuvad dividendid kuus](./dividendid.svg?sanitize=true)

Keskmiselt teeb see **~82.2€** kuus. Seekord tuli jaanuaris **~71€** puhast passiivset rõõmu, dividende.
Võrreldes eelmise kuuga on keskmine vähenenud **4€** võrra, kuid usun, et suudan oma vaba **4000€**-ga selle augu
varsti kiiresti täita. 

### Palju Dividendiinsener üldse kokku väärt on?

Minu puhasväärtus on hetkel kuskil **90367€**. Selle summa saaksin siis kui ma oma maise vara, korteri ja aktsiad maha 
müüksin ning kõik laenud tagasi maksaksin. Sinna summa sisse ma ei arvesta samuti Tulevas tiksuvat pensionifondi,
mis on minujaoks rohkem selline ilus number kui päris raha, aga teeb tublit tõusu sellegipoolest. Lisaks pole ma 
arvestanud sinna viimaste aastate korterihinna tõusu, vaid see seisab mul paigal selle hindamisakti hinna järgi, 
mis viimati tehtud sai korteriostu ajal. Igasugu muud kodutehnikat ja kulla ning hõbedavarusid ma samuti ei viitsi arvestada, 
mis potentsiaalselt seda väärtust tõstaksid kui peaks garaažimüügi tegema. 

NB: kommenteerimise keerasin kinni, kuna keegi ei kommenteerinud ja ma ei viitsinud seda linki igakord lisada.
Kes väga tahab midagi öelda, võib ise github'i issue teha või mulle kirjutada `dividendiinsener@gmail.com`.