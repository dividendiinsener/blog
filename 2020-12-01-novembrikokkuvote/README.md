## Oktoobri kokkuvõte
_Avaldatud 01.12.2020_

### Kiire ülevaade

Novembris toimus turgudel jälle midagi rallitaolist. 
Kui mu praegune portfoolio oli eelmine kuu veel veidi miinuses, siis praeguseks juba tõusnud 4000 dollarit plusspoolele. 
Kõige suurem tõus on tulnud liitiumi-, katalüsaatorite- ja broomitootja, Albemarle (**ALB**), positsioonist. Veel 
tasub märkida, et keset pandeemia paanikat ostetud Sysco (**SYY**) on teinud aprillist saati juba pea 83% tõusu. 

### Vaatame rahakotti ka?
Minu aktsiaportfell oli esimese novembri seisuga selline:

| Ticker | Hind | Ostuhind        | Kogus    | Muutus         | Kasum       | Väärtus    |
|------|--------|-----------------|----------|----------------|-------------|------------|
| LTC  | 37.04   | 43.12          | 108      | -14.10%        | -$656.64    | $4,000.32  | 
| MAIN | 31.15   | 33.46          | 163      | -6.90%         | -$376.53    | $5,077.45  | 
| O    | 59.97   | 66.17          | 68       | -9.37%         | -$421.60    | $4,077.96  | 
| INTC | 48.35   | 46.47          | 59       | 4.05%          | $110.92     | $2,852.65  | 
| LMT  | 365     | 382.66         | 7        | -4.62%         | -$123.62    | $2,555.00  | 
| ED   | 76.25   | 86.3           | 20       | -11.65%        | -$201.00    | $1,525.00  | 
| ALB  | 135.97  | 65.88          | 44       | 106.39%        | $3,083.96   | $5,982.68  | 
| GOOG | 1760.74 | 1080.11        | 1        | 63.01%         | $680.63     | $1,760.74  | 
| CB   | 147.83  | 150.92         | 14       | -2.05%         | -$43.26     | $2,069.62  | 
| PG   | 138.87  | 118.76         | 36       | 16.93%         | $723.96     | $4,999.32  | 
| SYY  | 71.29   | 39             | 30       | 82.79%         | $968.70     | $2,138.70  | 
| CAT  | 173.59  | 147.6          | 17       | 17.61%         | $441.83     | $2,951.03  | 
|      |         |                |          |                |             |            | 

| Kasum | Väärtus |
| ----- | ------- |
| $4187 | $39990 |

### Kuidas mu passiivne sissetulek välja näeb?

Minu dividendide jaotus on hetkel selline. Siin ei ole konkreetset aastat, see tabel näitab pigem kuidas dividendide 
laekumine jaguneb kui firmad seda stabiilselt maksaksid. (Tulemusest on juba maha arvestatud **15%** USA dividendidelt kinnipeetav tulumaks)

![Laekuvad dividendid kuus](./dividendid.svg?sanitize=true)

Keskmiselt teeb see **~83€** kuus. Seekord tuli novembris **~83.2€** puhast passiivset rõõmu, dividende.

### Palju Dividendiinsener üldse kokku väärt on?

Minu puhasväärtus on hetkel kuskil **88980€**. Selle summa saaksin siis kui ma oma maise vara, korteri ja aktsiad maha 
müüksin ning kõik laenud tagasi maksaksin. Sinna summa sisse ma ei arvesta Tulevas tiksuvat pensionifondi,
mis on minujaoks rohkem selline ilus number kui päris raha, aga teeb tublit tõusu sellegipoolest. Lisaks pole ma 
arvestanud sinna viimaste aastate korterihinna tõusu, vaid see seisab mul paigal selle hindamisakti hinna järgi, 
mis viimati tehtud sai. Igasugu muud kodutehnikat ja kulla ning hõbedavarusid ma samuti ei viitsi arvestada, 
mis potentsiaalselt seda väärtust tõstaksid kui peaks garaažimüügi tegema. 

PS: Kui on tahtmine kommenteerida, siis saab seda teha Github'i konto abil [siin](https://github.com/dividendiinsener/blog/issues/15)
