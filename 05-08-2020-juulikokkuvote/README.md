## Juuli kokkuvõte
_Avaldatud 05.08.2020_

### Kiire ülevaade

Juulis sai minu üldine finantsolukord veidi tagasilööke - kõige rohkem ilmselt dollari odavnemise tõttu ja 
samuti on hakanud koroona tagasi hiilima pildile ja finantsturge kollitama. Seega langesid ka mitmed aktsiad
natuke.

### Vaatame rahakotti ka?
Minu aktsiaportfell oli esimese augusti seisuga selline:

| Ticker | Hind | Ostuhind | Kogus| Muutus | Kasum   | Väärtus   |
|------|---------|----------|------|-----|----------|--------------|
| LTC  | 37.15   | 43.12          | 108      | -13.85%        | -$644.76    | $4,012.20  |
| MAIN | 30.31   | 33.46          | 163      | -9.41%         | -$513.45    | $4,940.53  |
| O    | 60.05   | 66.17          | 68       | -9.25%         | -$416.16    | $4,083.40  |
| INTC | 47.73   | 46.47          | 59       | 2.71%          | $74.34      | $2,816.07  |
| LMT  | 378.97  | 382.66         | 7        | -0.96%         | -$25.83     | $2,652.79  |
| ED   | 76.83   | 86.3           | 20       | -10.97%        | -$189.40    | $1,536.60  |
| ALB  | 82.46   | 65.88          | 44       | 25.17%         | $729.52     | $3,628.24  |
| GOOG | 1482.96 | 1080.11        | 1        | 37.30%         | $402.85     | $1,482.96  |
| CB   | 127.24  | 150.92         | 14       | -15.69%        | -$331.52    | $1,781.36  |
| PG   | 131.12  | 118.76         | 36       | 10.41%         | $444.96     | $4,720.32  |
| SYY  | 52.85   | 39             | 30       | 35.51%         | $415.50     | $1,585.50  |

| Kasum | Väärtus |
| ----- | ------- |
| -$53.95  | $33,239 |

Juulis kasum kahanes ja muutus kahjumiks, aga mis seal ikka. Tegelikult kirjutamise hetkel on see isegi natuke taastunud.


### Kuidas mu passiivne sissetulek välja näeb?

Minu dividendide jaotus on hetkel selline. Siin ei ole konkreetset aastat, see tabel näitab pigem kuidas dividendide 
laekumine jaguneb kui firmad seda stabiilselt maksaksid. (Tulemusest on juba maha arvestatud **15%** USA dividendidelt kinnipeetav tulumaks)

![Laekuvad dividendid kuus](./dividendijaotus.svg?sanitize=true)

Keskmiselt teeb see **~79€** kuus. Sellest on nüüd natuke kahju, et mu dividendide keskmine on vähenenud selle kuu jooksul,
kuigi mitu firmat oma dividende tõstsid. Paradoks? Üldsegi mitte, tegelikult on lihtsalt dollari väärtus vähenenud järsult 
ja seega on ka eurodesse ümberarvutatuna saadud summa väiksem.  
 
Mõni firma, nagu MAIN, maksab veel lisaks igakuisele dividendile ka korra poolaastas mingisugust eridividendi. 
See pole mul veel sisse arvestatud siia tabelisse ja ei teagi, 
kas ta kriisi ajal midagi nüüd maksab või pigem hoiab raha tagavaraks.

Seekord tuli juulis **~84.44€** puhast passiivset rõõmu, dividende.

### Palju Dividendiinsener üldse kokku väärt on?

Minu puhasväärtus on hetkel kuskil **77718€**. Selle summa saaksin siis kui ma oma maise vara, korteri ja aktsiad maha 
müüksin ning kõik laenud tagasi maksaksin. Sinna summa sisse ma ei arvesta Tulevas tiksuvat pensionifondi,
mis on minujaoks rohkem selline ilus number kui päris raha, aga teeb tublit tõusu sellegipoolest. Lisaks pole ma 
arvestanud sinna viimaste aastate korterihinna tõusu, vaid see seisab mul paigal selle hindamisakti hinna järgi, 
mis viimati tehtud sai. Igasugu muud kodutehnikat ja kulla ning hõbedavarusid ma samuti ei viitsi arvestada, 
mis potentsiaalselt seda väärtust tõstaksid kui peaks garaažimüügi tegema. Kahjuks jäi seegi
arv väiksemaks viimase kuu jooksul. Mis teha, suvi, dollari odavnemine, ja muu selline - kõik võtab oma tüki. :)

PS: Kui on tahtmine kommenteerida, siis saab seda teha Github'i konto abil [siin](https://github.com/dividendiinsener/blog/issues/10)
