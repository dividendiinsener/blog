## 220€ kuus passiivset sissetulekut!
_Avaldatud 11.08.2024_

Pärast kolmeaastast pausi otsustasin taas oma rahalisest seisust kokkuvõtteid kirjutama hakata.

Tänaseks tiksub mu kontol dividende **220€** jagu kuus. See on raha, mida ma saan ilma, et peaksin selle nimel
tööd tegema. See on raha, mida ma saan kasutada oma igapäevaste kulude katteks või investeerida uuesti, et see summa
kasvaks.

### Vaatame rahakotti ka?

| Ticker | Hind   | Ostuhind | Kogus | Muutus % | Kasum     | Väärtus    |
|--------|--------|----------|-------|----------|-----------|------------|
| MMM    | 124.17 | 114.52   | 50    | 8.43%    | $482.50   | $6,208.50  |
| LMT    | 551.58 | 464.72   | 15    | 18.69%   | $1,302.90 | $8,273.70  |
| MSFT   | 406.02 | 356.16   | 30    | 14.00%   | $1,495.80 | $12,180.60 |
| LTC    | 35.98  | 30.8     | 130   | 16.82%   | $673.40   | $4,677.40  |
| MAIN   | 48.57  | 45.35    | 118   | 7.10%    | $379.96   | $5,731.26  |
| O      | 60.57  | 52.5     | 175   | 15.37%   | $1,412.25 | $10,599.75 |
| MO     | 50.43  | 40.56    | 185   | 24.33%   | $1,825.95 | $9,329.55  |
| GOOG   | 165.39 | 124.45   | 30    | 32.90%   | $1,228.20 | $4,961.70  |
| PFE    | 28.55  | 29.6     | 173   | -3.55%   | -$181.65  | $4,939.15  |
| PG     | 170.54 | 171.46   | 50    | -0.54%   | -$46.00   | $8,527.00  |
| VZ     | 40.75  | 40.43    | 100   | 0.79%    | $32.00    | $4,075.00  |
| ABBV   | 189.93 | 163.43   | 44    | 16.21%   | $1,166.00 | $8,356.92  |
| BRK.B  | 431.67 | 307.97   | 15    | 40.17%   | $1,855.50 | $6,475.05  |

| Kasum | Väärtus |
| ----- | ------- |
| $11,626.81 | $94,335.58 |

### Palju ma aegade algusest saati olen üldse investeerimisega kasumis või kahjumis?

Alustasin investeerimisega 2012. aasta detsembris. LHV Kokkuvõte näitab, et olen kontole sisse kandnud **124283.30€** 
ja välja kandnud **52978.00€**. See tähendab, et olen justkui panustanud kontole **71305.3€** enda raha puhtalt. Hetkel 
on mu LHV kontol väärtust **92823.67€**. Seega olen investeerimisega kokkuvõttes **21518.37€** võrra kasumis. 

Lisaks tuleb veel välja, et ma olen selle aja jooksul maksnud LHV'le lausa umbes **6400€** eest teenustasusid.
(Mõttekoht) :)


### Kuidas mu passiivne sissetulek välja näeb?

Minu dividendide jaotus on hetkel selline. Siin ei ole konkreetset aastat, see tabel näitab pigem kuidas dividendide 
laekumine jaguneb kui firmad seda stabiilselt maksaksid. (Tulemusest on juba maha arvestatud **15%** USA dividendidelt kinnipeetav tulumaks)

![Laekuvad dividendid kuus](./dividendid.svg?sanitize=true)

Ilus sirge joon, eks? Planeerisingi nii.

Keskmiselt teeb see **~220€** kuus ainuüksi dividendidest. Seekord tuli juulis **~257.3€** puhast passiivset rõõmu, 
dividende.

Mõni firma, nagu `$MAIN`, maksab veel lisaks igakuisele dividendile ka korra poolaastas mingisugust eridividendi. 
See pole mul veel sisse arvestatud siia tabelisse.

### Palju Dividendiinsener üldse kokku väärt on?

Minu puhasväärtus on hetkel kuskil **190178€**, mis on umbes-täpselt **100000€** võrra kasvanud mu viimase 
blogipostitusest saati. Selle summa saaksin siis kui ma oma maise vara, korteri ja aktsiad maha müüksin ning kõik 
laenud tagasi maksaksin. Sinna summa sisse ma ei arvesta samuti Tulevas tiksuvat (II samba) pensionifondi, mis on 
minujaoks rohkem selline ilus number kui päris raha, aga teeb tublit tõusu sellegipoolest. Lisaks pole ma arvestanud 
sinna viimaste aastate korterihinna tõusu, vaid see seisab mul paigal selle hindamisakti hinna järgi, mis viimati 
tehtud sai korteriostu ajal. Igasugu muud kodutehnikat ja kulla ning hõbedavarusid ma samuti ei viitsi arvestada, mis 
potentsiaalselt seda väärtust tõstaksid kui peaks garaažimüügi tegema.
