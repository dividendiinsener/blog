## Investeerimisega alustamine - kuidas investeerida ameerika aktsiatesse
_Avaldatud 26.09.2020_

New Yorki börs (NYSE) ja Nasdaq on kaks maailma suurimat börsi ja mõlemad need paiknevad maailma finantskeskuses New Yorkis.
Ameerika pakub tohutult laia aktsiavalikut kuhu ka tavaline eestlane tugitoolis lõsutades investeerida saab.
Järgnev artikkel üritab natuke valgustada, et mis üldse on vaja teha ja millega arvestada, et investeerida Ameerikasse.
   

### Millega peab arvestama USAsse investeerimisel.

#### Ajavahe

Meil on suhteliselt suur ajavahe New Yorkiga ja nende jaoks hommik on meie jaoks juba õhtu.
New yorki börsid avanevad üldiselt meie ajajärgi kell 16:30 (Mõningate eranditega, kui äsja on toimunud suve või talveajale üleminek).
Seega tegelikult on meie jaoks börs avatud kella poole viiest kella üheteistkümneni õhtul. Tavalise eestlase jaoks,
kes 9st viieni tööd teeb, võib see olla hoopis hea uudis, kuna õhtune aeg võib tehinguteks paremini sobida kui päeval peab
arvutist eemal olema.  

#### Valuuta

Kõik tehingud tehakse USA börsidel dollarites, seega selleks, et seal investeerida, peab oma eurod dollariteks vahetama.
Pangad üldiselt teevad seda automaatselt, seega kuskile valuutavahetuspunkti jooksma ei pea. Lihtsalt tuleb arvestada,
et panga pakutud kurss on nende kasuks natuke kallutatud ja sa saad reaalselt oma eurode eest vähem dollareid kui 
ametlik kurss parasjagu näitab. Samuti tuleb arvestada, et kui kunagi on plaanis oma raha välja võtta, siis tuleb
oma dollarid jälle ilmselt tagasi eurodeks vahetada ja veelkord maksta väike tasu selle eest.

Antud kursil tasub silma peal hoida, kuna omast kogemusest tean, et valuutavahetus on kallim ja suurem väljaminek kui 
tehingu ja hoiusetasud. Üldiselt pank ei ütle sulle, mitu eurot või dollarit sa reaalselt kaotad antud vahetusest.
Pank pakub sulle X dollarit Y euro eest ja näitab tehingu kurssi ka, aga see palju sa tehingust tegelikult kaotad 
tuleb sul endal välja arvutada.

Sellele lisaks tuleb arvestada, et valuutahinnad kõiguvad igapäevaselt. Nii võib juhtuda, et dollari odavnemisel
kaotad oma protfellis väärtust isegi kui aktsiatega oled plussis või vastupidi. 


### Tehingutasud on pisut kõrgemad kui Eestisse investeerides

USA aktsiaid ostes maksad tehingu pealt kõrgemat tasu kui baltikumi aktsiaid ostes.

Selle artikli kirjutamise hetkel (2020-09-27) võtavad pangad USA börsil tehtud tehingu eest järgmist tasu: 

| PANK | Tehingu tasu | haldustasu (Kuni 30000 € portfell)  | Tehingu tühistamine (enne täideviimist) |
| ---- | ------------ | ----------- | ---------- |
| [LHV](https://www.lhv.ee/et/hinnakiri)                                         | 11 € + 0,3%     | 0,025% kuus, min 2 €, lisandub käibemaks | Tasuta |
| [Swedbank](https://www.swedbank.ee/private/home/more/pricesrates?language=EST) | 0,18%, min 18 € | tasuta                                   | Tehingutasu |
| [SEB](https://www.seb.ee/hinnakiri)                                            | 14 € + 0,2% (0,015%) | 0,015% kuus                         | min arveldustasu või tegelikud kulud |

### Geopoliitilised riskid

USA näol on tegu võõra maaga ja nii meie kui nende pool on teatud poliitilised riskid. Võib juhtuda, et tehakse otsus, 
mis mõjutab kahjulikult sinu omandit välismaal (Näiteks USA lisab uued maksud vms, mis sinu portfellist tüki võtab või 
tootlust vähendab). Teine  

 