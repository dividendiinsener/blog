## Detsembri kokkuvõte / Aasta kokkuvõte
_Avaldatud 01.01.2021_

### Veelgi paremat uut aastat!

Samal ajal kui koroona loob uut normaalsust, hävitab turismisektorit ja pöörates peapeale kõik arusaamad, mis veel aasta tagasi 
meile iseenesest mõistetav tundusid, on üldine aktsiaturg rallinud uute kõrgusteni ja loonud oportunistidele palju võimalusi rikastumiseks.  
Ausaltöeldes võiks öelda, et veel paremat aastat on raske tahta. Kui märtsis oli veel tunne, et raha põleb heleda leegiga ja
kiiresti nagu pruuniks kuivanud jõulukuusk, siis tegelikult alates märtsi lõpust on toimunud turgudel hoopis 
järjepidev ja järsk tõus uute tippudeni, milletaolist ei mäleta ilmselt enamik investoreist. **S&P 500** indeks on lausa **15%** kõrgemal 
kui aasta tagasi. Need investorid, kellel oli vaba vahendeid
 ja kes taipasid märtsi lõpus mõne väärtusliku firma aktsiaid osta, said selle ilmselt kätte isegi kuni **50%**-lise soodukaga.   
Veel rohkem teenisid investorid-spekulandid, kes taipasid, et on tulemas järjekordne krüptoraha buum. Nii sai veel märtsis
kokkukuivanud Bitcoinist, mis kukkus alla **$5000**, tänaseks, esimeseks jaanuariks tervelt **$29500**-line vara. Olukorda jälginud
ja härjal sarvist haaranud investor võis teenida seega ligikaudu **500%** kasumit 9 kuuga.

Eks näis mida toob aasta **2021**, aga mina ei usu, et see aktsiaturgudel on positiivses võtmes võrreldav **2020.** aastaga. 
Kui toimub kasv, siis on see ilmselt väiksem kui eelmisel aastal.  


### Kiire ülevaade

Detsember aktsiaturud kasvasid kergelt ja mingeid šhokke turul polnud. Oli jõuludevääriliselt stabiilne ja rahulik, positiivne kuu.
Detsembris ostsin juurde **$LMT** (Lockheed Martin) aktsiat (duubeldades oma positsiooni), 
millel näen endiselt suurt potentsiaali tulevikuks ja mille *dividend yield* on hetkel atraktiivne **(2.93%)**. 
Kui see firma ei ütle sulle midagi, siis tegemist on USA kosmose-, relva- ja lennutööstuse "lipulaevaga", mis toodab 
sisuliselt kõike eelpoolmainitut ja igat võimalikku kombinatsiooni nendest. Usun, et kosmose- ja taevavallutamine on veel 
lapsekingades ja Lockheed Martin on väga perspektiivikas ettevõte selles sektoris väga tugeva *balance sheetiga*. 
LMT suurimaks kliendiks on loomulikult USA valitsus ise.

### Vaatame rahakotti ka?

Dividende tuli eelmise aasta jooksul loomulikult rohkem kui kunagi varem. Paraku tähendas dollari kursi langus euro suhtes,
et lisatud investeeringud tekitasid oodatust väiksema tõusu. Ma jälgin oma dividende eurodes, kuigi nad tegelikult laekuvad
mu kontole dollarites, seega see tabel pole päris täpne. Seda võiks seda vaadelda nii, et kui ma elatuksin oma dividendidest,
siis millise arvu eurosid ma oleks iga kuu alguses oma igapäevakontole võinud kasutusele võtta. (See tähendab, et iga tulp 
juba sisaldab konkreetse kuu EUR/USD suhet, mida vahetamiseks oleks pidanud kasutama.)

![Eelmisel aastal laekunud dividendid](saadud_dividendid_eur.svg?sanitize=true)


Kui ma võrdlen oma aktsiaportfelli aastalõikes, siis pikas perspektiivis kestis koroona löödud rahaline auk minu jaoks 
vaid hetkeks. Loomulikult kasutasin ma ka ära võimalust ja ostsin sellel hetkel juurde kui aktsiad olid odavamad.

![Portfoolio väärtus aastalõikes](./portfoolio.svg?sanitize=true)

Minu aktsiaportfell oli esimese jaanuari seisuga selline:

| Ticker | Hind | Ostuhind        | Kogus    | Muutus         | Kasum       | Väärtus    |
|------|--------|-----------------|----------|----------------|-------------|------------|
| LTC  | 38.91   | 43.12          | 108      | -9.76%         | -$454.68    | $4,202.28  |
| MAIN | 32.26   | 33.46          | 163      | -3.59%         | -$195.60    | $5,258.38  |
| O    | 62.17   | 66.17          | 68       | -6.05%         | -$272.00    | $4,227.56  |
| INTC | 49.82   | 46.47          | 59       | 7.21%          | $197.65     | $2,939.38  |
| LMT  | 354.98  | 368.33         | 14       | -3.62%         | -$186.90    | $4,969.72  |
| ED   | 72.27   | 86.3           | 20       | -16.26%        | -$280.60    | $1,445.40  |
| ALB  | 147.52  | 65.88          | 44       | 123.92%        | $3,592.16   | $6,490.88  |
| GOOG | 1751.88 | 1080.11        | 1        | 62.19%         | $671.77     | $1,751.88  |
| CB   | 153.92  | 150.92         | 14       | 1.99%          | $42.00      | $2,154.88  |
| PG   | 139.14  | 118.76         | 36       | 17.16%         | $733.68     | $5,009.04  |
| SYY  | 74.26   | 39             | 30       | 90.41%         | $1,057.80   | $2,227.80  |
| CAT  | 182.02  | 147.6          | 17       | 23.32%         | $585.14     | $3,094.34  | 
|      |         |                |          |                |             |            | 

| Kasum | Väärtus |
| ----- | ------- |
| $5,490.42   | $43,771.54 |
| €4,510.93   | €35,962.70 |


### Kuidas mu passiivne sissetulek välja näeb?

Minu dividendide jaotus on hetkel selline. Siin ei ole konkreetset aastat, see tabel näitab pigem kuidas dividendide 
laekumine jaguneb kui firmad seda stabiilselt maksaksid. (Tulemusest on juba maha arvestatud **15%** USA dividendidelt kinnipeetav tulumaks)

![Laekuvad dividendid kuus](./dividendid.svg?sanitize=true)

Keskmiselt teeb see **~86€** kuus. Seekord tuligi detsembris **~86€** puhast passiivset rõõmu, dividende.

### Palju Dividendiinsener üldse kokku väärt on?

Minu puhasväärtus on hetkel kuskil **88080€**. Selle summa saaksin siis kui ma oma maise vara, korteri ja aktsiad maha 
müüksin ning kõik laenud tagasi maksaksin. Kuigi kõik väärtused suurenesid detsembris ja rahagi tuli tavalisest rohkem sisse,
siis mu arvestatud puhasväärtus vähenes umbes tuhande euro värra kuna ostsin **5000€** eest omale auto ja pean seda 
kulutatud rahaks, mida ma ei arvesta väärtuseks. Sinna summa sisse ma ei arvesta samuti Tulevas tiksuvat pensionifondi,
mis on minujaoks rohkem selline ilus number kui päris raha, aga teeb tublit tõusu sellegipoolest. Lisaks pole ma 
arvestanud sinna viimaste aastate korterihinna tõusu, vaid see seisab mul paigal selle hindamisakti hinna järgi, 
mis viimati tehtud sai korteriostu ajal. Igasugu muud kodutehnikat ja kulla ning hõbedavarusid ma samuti ei viitsi arvestada, 
mis potentsiaalselt seda väärtust tõstaksid kui peaks garaažimüügi tegema. 

PS: Kui on tahtmine kommenteerida, siis saab seda teha Github'i konto abil [siin](https://github.com/dividendiinsener/blog/issues/17)
