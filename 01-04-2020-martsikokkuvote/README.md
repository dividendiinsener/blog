## Märtsi kokkuvõte
_Avaldatud 01.04.2020_

### Verine lahing

Märts oli rahaliselt valus ja mitmelt poolt sain kõvasti pihta. Portfell vähenes **25217€-ni.** Dividende tuli sisse 
**70.74€** eest. Esimese aprilli kauplemispäeva järgi võib öelda lähitulevik head ei tõota ja tundub, et USAs on alles see epideemia 
startimas, seega ilmselt on veel suuremad kaotused tulemata. Dividendiinvestorina ja Buffetti nõuannete järgijana ma siiski
müüa midagi ei kavatse ja loodan lõpuks toimuvale taastumisele.

![Kaader filmist Terminaator 2](./terminator2.png) 
Sellel kaadril võib näha mind optimistlikult tulevikku vaatamas.


### Vaatame rahakotti ka?
Minu aktsiaportfell on hetkeseisuga sellise iseloomuga (See vaade on nüüd tehtud juba 1.aprilli kauplemispäevasisese seisuga):

| Ticker | Hind | Ostuhind | Kogus| Muutus | Kasum   | Väärtus   |   
|------|---------| ---------------|----------|----------------|-------------|-----------|
| LTC  | 28.22   | 43.12          | 108      | -34.55%        | -$1,609.20  | $3,047.76 |
| MAIN | 19.56   | 33.46          | 163      | -41.54%        | -$2,265.70  | $3,188.28 |
| O    | 46.3    | 69.82          | 32       | -33.69%        | -$752.64    | $1,481.60 |
| INTC | 54.43   | 46.47          | 59       | 17.13%         | $469.64     | $3,211.37 |
| NVDA | 259.46  | 168.71         | 6        | 53.79%         | $544.50     | $1,556.76 |
| LMT  | 332.99  | 382.66         | 7        | -12.98%        | -$347.69    | $2,330.93 |
| ED   | 77.02   | 86.3           | 20       | -10.75%        | -$185.60    | $1,540.40 |
| ALB  | 56.83   | 65.88          | 44       | -13.74%        | -$398.20    | $2,500.52 |
| GOOG | 1127.87 | 1080.11        | 1        | 4.42%          | $47.76      | $1,127.87 |
| CB   | 106.53  | 150.92         | 14       | -29.41%        | -$621.46    | $1,491.42 |
| PG   | 111.62  | 118.76         | 36       | -6.01%         | -$257.04    | $4,018.32 |
| SYY  | 40.63   | 39             | 30       | 4.18%          | $48.90      | $1,218.90 |


| Kasum | Väärtus |
| ----- | ------- |
| -$5,448 | $26714 |


### Kuidas mu passiivne sissetulek välja näeb?

Märtsis lisasin mõned positsioonid. Tervelt kolm tehingut sai tehtud (Raske on mitte osta, kui sellised soodukad on!), 
eks ma ikka panustan sellele, et lõpuks kõik läheb hästi. Minu dividendide jaotus on hetkel selline. Siin ei ole konkreetset 
aastat, see tabel näitab pigem kuidas dividendide laekumine jaguneb kui firmad seda stabiilselt maksaksid. (Tulemusest 
on juba maha arvestatud **15%** USA dividendidelt kinnipeetav tulumaks).

![Laekuvad dividendid kuus_aktsia_kohta](./dividendijaotus.svg?sanitize=true)

Keskmiselt teeb see **~78.52€** kuus. Nüüd tuleb loota, et firmad seda eriti ei vähenda, he-heh.


### Palju Dividendiinsener üldse kokku väärt on?

Minu puhasväärtus on hetkel kuskil **69887€**. Selle summa saaksin siis kui ma oma maise vara, korteri ja aktsiad maha 
müüksin ning kõik laenud tagasi maksaksin. Sinna summa sisse ma ei arvesta Tulevas tiksuvat pensionifondi, 
mis on minujaoks rohkem selline ilus number kui päris raha, aga teeb(tegi!) tublit tõusu sellegipoolest. Lisaks pole ma 
arvestanud sinna viimaste aastate korterihinna tõusu, vaid see seisab mul paigal selle hindamisakti hinna järgi, 
mis viimati tehtud sai. Igasugu muud kodutehnikat ja kulla ning hõbedavarusid ma samuti ei viitsi arvestada, 
mis potentsiaalselt seda väärtust tõstaksid kui peaks garaažimüügi tegema.

PS: Kui on tahtmine kommenteerida, siis saab seda teha Github'i konto abil [siin](https://github.com/dividendiinsener/blog/issues/6)
