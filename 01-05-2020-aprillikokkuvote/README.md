## Aprilli kokkuvõte
_Avaldatud 01.05.2020_

### Kiire ülevaade

Aprilli võib iseloomustada kuud, mil toimus koroonapaanikast taastumine. Enamik aktsiaid tõusid tublisti ja 
tegid suure osa kaotustest tasa. Madalamalt juurde ostmine märtsis aitas mind samuti kõige sügavamast august kiiremini
välja, aga olen endiselt veel miinuses. Kuna olen pikaajaline investor, siis ma väga sellepärast ei muretse ja pigem
hoolin dividendidest. Siiamaani pole ükski mu omatud firmadest veel dividendi vähendanud, aga eks aeg näitab. Lisaks
ähvardab koroona tekitatud seisak majandust ja paljud investorid on veel väga negatiivselt meelestatud. Tänane ja eilne 
päev on pigem turgudel negatiivne olnud, aga eks aeg näitab mis edasi saab. :) 


### Vaatame rahakotti ka?
Minu aktsiaportfell on tänahommikuse seisuga selline:

| Ticker | Hind | Ostuhind | Kogus| Muutus | Kasum   | Väärtus   |
|------|----------|----------------|----------|--------------|----------------|-------------|
| LTC  | 35.71    | 43.12          | 108      | -17.18%        | -$800.28    | $3,856.68  |
| MAIN | 26.03    | 33.46          | 163      | -22.21%        | -$1,211.09  | $4,242.89  |
| O    | 54.88    | 69.82          | 32       | -21.40%        | -$478.08    | $1,756.16  |
| INTC | 59.98    | 46.47          | 59       | 29.07%         | $797.09     | $3,538.82  |
| NVDA | 292.28   | 168.71         | 6        | 73.24%         | $741.42     | $1,753.68  |
| LMT  | 389.08   | 382.66         | 7        | 1.68%          | $44.94      | $2,723.56  |
| ED   | 78.8     | 86.3           | 20       | -8.69%         | -$150.00    | $1,576.00  |
| ALB  | 61.43    | 65.88          | 44       | -6.75%         | -$195.80    | $2,702.92  |
| GOOG | 1,348.66 | 1080.11        | 1        | 24.86%         | $268.55     | $1,348.66  |
| CB   | 108.01   | 150.92         | 14       | -28.43%        | -$600.74    | $1,512.14  |
| PG   | 117.74   | 118.76         | 36       | -0.86%         | -$36.72     | $4,238.64  |
| SYY  | 56.19    | 39             | 30       | 44.08%         | $515.70     | $1,685.70  |


| Kasum | Väärtus |
| ----- | ------- |
| -1004€ | €28134.45 |
 


### Kuidas mu passiivne sissetulek välja näeb?

Minu dividendide jaotus on hetkel selline. Siin ei ole konkreetset aastat, see tabel näitab pigem kuidas dividendide laekumine jaguneb kui firmad seda stabiilselt maksaksid. (Tulemusest on juba maha arvestatud **15%** USA dividendidelt kinnipeetav tulumaks)

![Laekuvad dividendid kuus](./dividendijaotus.svg?sanitize=true)

Keskmiselt teeb see **~78€** kuus. Pole paha, see tuli kiiremini kui ootasin. Nüüd tuleb loota veel, et kriis dividende minema ei vii.
Mõni firma, nagu MAIN, maksab veel lisaks igakuisele dividendile ka korra poolaastas mingisugust eridividendi. See pole mul veel sisse arvestatud siia tabelisse ja ei teagi, 
kas ta kriisi ajal midagi nüüd maksab või pigem hoiab raha tagavaraks.

Seekord tuli aprillis **73.36€** dividende.


### Palju Dividendiinsener üldse kokku väärt on?

Minu puhasväärtus on hetkel kuskil **75304€**. Selle summa saaksin siis kui ma oma maise vara, korteri ja aktsiad maha müüksin ning kõik laenud tagasi maksaksin. Sinna summa sisse ma ei arvesta Tulevas tiksuvat pensionifondi, mis on minujaoks rohkem selline ilus number kui päris raha, aga teeb tublit tõusu sellegipoolest. Lisaks pole ma arvestanud sinna viimaste aastate korterihinna tõusu, vaid see seisab mul paigal selle hindamisakti hinna järgi, mis viimati tehtud sai. Igasugu muud kodutehnikat ja kulla ning hõbedavarusid
ma samuti ei viitsi arvestada, mis potentsiaalselt seda väärtust tõstaksid kui peaks garaažimüügi tegema.

PS: Kui on tahtmine kommenteerida, siis saab seda teha Github'i konto abil [siin](https://github.com/dividendiinsener/blog/issues/7)
